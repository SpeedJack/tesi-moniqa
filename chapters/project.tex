\chapter{Il progetto}

Il sito web di \MonIQA{} contiene diverse pagine, ognuna delle quali svolge una
funzione precisa: è presente una pagina che illustra l'algoritmo di calcolo
dell'indice IQA; una dove si possono reperire informazioni sui principali
inquinanti atmosferici; una mappa di tutte le stazioni di monitoraggio dislocate
sul territorio nazionale con calcolo degli indici e grafico dell'andamento
giornaliero per ogni stazione; un'altra per visualizzare informazioni aggregate
per regione; una pagina di ricerca che permette di visualizzare i dati di una
singola stazione per un singolo giorno; e infine una heat-map della
concentrazione delle stazioni di monitoraggio su tutto il suolo nazionale.

L'obiettivo di questo lavoro è stato quello di estendere \MonIQA{} aggiungendo
una nuova pagina, chiamata \controlname{Dati Storici}, che mostri, per area
geografica, informazioni aggregate sull'andamento (\textit{trend}) dell'IQA e
degli inquinanti nell'aria per ogni stagione in un determinato periodo
temporale.

Da un punto di vista dell'utente la pagina deve funzionare come segue:
\begin{enumerate}
	\item l'utente seleziona l'area geografica di interesse da una lista di
		tutte le aree geografiche disponibili;
	\item l'utente seleziona il range di anni in cui vuole esaminare
		l'andamento della qualità dell'aria;
	\item il sito mostra, in forma tabulare e con un grafico a linee, i
		valori dell'IQA e degli inquinanti per ogni stagione di ogni
		anno.
\end{enumerate}

La nuova pagina deve avere l'obiettivo di permettere di analizzare il trend
dell'indice di qualità dell'aria e degli inquinanti negli anni passati allo
scopo di fornire alle amministrazioni territoriali uno strumento utile ad
individuare i principali aspetti di interesse per combattere l'inquinamento e a
verificare, tramite l'analisi dei trend, se le scelte e gli investimenti
adottati hanno ottenuto i risultati previsti o meno.

Inoltre questo nuovo strumento deve permettere ai cittadini di potersi informare
sull'andamento della qualità dell'aria nella loro zona in modo che possano
efficacemente valutare l'operato delle amministrazioni locali nella lotta
all'inquinamento ambientale.

A tal fine, la pagina deve soddisfare alcuni requisiti fondamentali, di seguito
elencati.
\begin{itemize}
	\item Deve essere \emph{semplice e intuitivo}: lo strumento deve poter
		essere utilizzato anche da utenti non esperti.
	\item Deve avere un'\emph{interfaccia grafica pulita e ordinata}: è
		indispensabile che l'utente possa ricavare le informazioni di
		cui necessita dai dati mostrati nella pagina in modo immediato.
	\item Deve avere un \emph{grafico a linee} con l'andamento degli
		inquinanti nel tempo: fondamentale per poter facilmente
		visualizzare i trend.
	\item Deve mostrare le informazioni in modo da poter \emph{comparare i
		valori di inquinamento dell'aria di ogni anno con gli anni
		precedenti e successivi} negli stessi periodi di tempo.
	\item Deve permettere di \emph{filtrare i risultati} anche per singole
		stazioni (utile per analizzare lo stato dell'aria in zone di
		particolare interesse, come vicino a una zona industriale, a
		un'autostrada o a una scuola) e per singolo inquinante (per
		poter studiare l'andamento dell'inquinante nel tempo più in
		dettaglio).
	\item Deve disporre di una \emph{funzionalità che consenta all'utente di
		valutare l'attendibilità} dei dati mostrati.
\end{itemize}

Nei capitoli seguenti sono illustrate le soluzioni adottate per soddisfare i
requisiti sopra elencati oltre che per risolvere altri problemi sorti durante lo
sviluppo del software.

\input{project/areas}
\input{project/database}
\input{project/query-performance}
\input{project/ux-data-view}
\input{project/filtering}
